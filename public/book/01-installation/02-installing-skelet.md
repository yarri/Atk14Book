Instalace kostry
================

Pokud máte splněny požadavky z předchozí kapitoly, jste připraven nainstalovat si jednu z koster a nad ní postavit svůj skvělý nový projekt.

Kostra je taková malá funkční aplikace naprogramovaná v ATK14 Frameworku, kterou je možné pohodlně rozvinout, upravit podle vašich potřeb. Zdrojový kód kostry je otevřený,
je verzován na Githubu a samotný ATK14 Framework je do něj vložen jako submodul.

V současnosti jsou k dispozici tři kostry.

### 1. ATK14 Embryo

Toto je zelená loučka. Naprosté minimum. Jedna stránka a jeden luxusní obrázek. ATK14 Embryo je kostra vhodná pro projekty, které se vymykají naprosto všemu, co kdy kdo viděl. Všechno si tam budete muset udělat sami.
K tomu vám přejeme hodně štěstí.

* živá ukázka: <http://embryo.atk14.net/>
* zdrojový kód: <https://github.com/atk14/Atk14Embryo.git>
* návod na instalaci: <https://github.com/atk14/Atk14Embryo/blob/master/README.md#installation>

Minimalistické, což?

### 2. ATK14 Mini Skelet

Tato konstra vznikla zeštíhlením kostry ATK14 Skelet, která během vývoje pořádně narostla. Byly odstraněny administrovatelné stránky, články, seznamy odkazů a další součásti. Byly však zachovány důležité komponenty pro stavbu budoucí aplikace, jako je podpora vicejazykových textů v aplikačních modelech, práce se slugy pro tvorbu nádherných URL atd. 

* živá ukázka: <http://miniskelet.atk14.net/>
* zdrojový kód: <https://github.com/atk14/Atk14MiniSkelet.git>
* návod na instalaci: <https://github.com/atk14/Atk14MiniSkelet/blob/master/README.md#installation>

### 3. ATK14 Skelet

Tak tuto kostru budete milovat. ATK14 Skelet obsahuje sadu vyladěných věcí, které prostě fungují.

* živá ukázka: <http://skelet.atk14.net/>
* zdrojový kód: <https://github.com/atk14/Atk14Skelet.git>
* návod na instalaci: <https://github.com/atk14/Atk14Skelet/blob/master/README.md#installation>

### 4. ATK14 Catalog

ATK14 Catalog vychází z ATK14 Skelet, který rozšiřuje zejména o _katalog produktů_.

* živá ukázka: <http://catalog.atk14.net/>
* zdrojový kód: <https://github.com/atk14/Atk14Catalog.git>
* návod na instalaci: <https://github.com/atk14/Atk14Catalog/blob/master/README.md#installation>

### 5. ATK14 Eshop

ATK14 Eshop vychází z ATK14 Catalog, který rozšiřuje zejména o plnohodnotný e-shop.

* živá ukázka: <http://eshop.atk14.net/>
* zdrojový kód: <https://github.com/atk14/Atk14Eshop.git>
* návod na instalaci: <https://github.com/atk14/Atk14Eshop/blob/master/README.md#installation>

### Resumé

Je velmi těžké si z tolika koster vybrat tu správnou. Pokud si nejste jisti, zkuste všechny :)
